**Diskrétna simulácia 2017/2018**

Maximálny možný počet získaných bodov: 10
Termín na odovzdanie bez straty bodov: 3. týždeň semestra
Televízia sa rozhodla vysielať novú zábavnú reláciu. V štúdiu sa nachádza niekoľko zatvorených dverí
(minimálne tri). Za jednými dverami je umiestnený automobil a za ostatnými sú umiestnené zvieratá
použiteľné ako dopravné prostriedky. Ak sa súťažiacemu podarí uhádnuť dvere za ktorými je automobil, tak
ho vyhrá. Najskôr si náhodne vyberie dvere a dúfa, že za nimi bude automobil. Moderátor následne otvorí
jedny dvere za ktorými sa skrýva zviera, ale nikdy nie tie čo si vybral súťažiaci. Teraz má súťažiaci možnosť
svoje rozhodnutie zmeniť (vybrať si náhodne iné dvere ako mal vybraté doteraz a sú stále zatvorené), alebo
zotrvať na svojom pôvodnom rozhodnutí. Následne moderátor otvorí dvere, ktoré má súťažiaci zvolené
a všetci sa dozvedia či vyhral.
Použitím metódy Monte Carlo určite pravdepodobnosť, že súťažiaci vyhrá
a.) ak vždy zotrvá na svojom pôvodnom rozhodnutí,
b.) ak vždy svoje pôvodné rozhodnutie zmení a so zatvorených dverí si jedny náhodne vyberie.
Televízia chce počet dverí meniť a cenu výhry prispôsobovať pravdepodobnosti jej vyhratia. Preskúmajte
a zdokumentujte pravdepodobnosti výhry pri oboch stratégiách pre počet dverí z intervalu <3, 10>.
Graficky (na jedinom grafe v programe) dokumentujte “vývoj” hodnôt pravdepodobností výhry pre varianty
a.) a b.) v závislosti od počtu opakovaní, pričom počet dverí na začiatku hry si nastaví používateľ programu.
Úloha:
Vytvorte simulačný model uvedenej situácie a s využitím metódy Monte Carlo vykonajte s týmto modelom
experimenty tak, aby ste boli schopní zodpovedne stanoviť pravdepodobnosti výhry.
Implementujte všeobecné jadro pre statické modelovanie metódou Monte Carlo. Pri implementácií
semestrálnej práce dodržte oddelenie užívateľského prostredia od jadra aplikácie. V semestrálnej práci je na
generovanie čísel dovolené používať iba v danom jazyku štandarné knižnice (napr. triedu Random v jazyku
java a C#). Pracujte každý samostatne!